# Evaluatie voorbereiding

## Persoonlijke inbreng
### 1. Kennis

* **Huidige kennis**

    Persoonlijk vind ik dat ik sinds het moment dat ik binnen Cegeka begon heel wat kennis heb opgedaan. Zowel op het vlak van talen en technologien als op het vlak van de hele werkwijze achter softwareontwikkeling. Logisch natuurlijk aangezien ik voor dat moment hier helemaal niets van wist.
    Als ik mijn kennis binnen het team bekijk denk ik dat ik op sommige vlakken genoeg weet om de conversaties te volgen, beslissingen te begrijpen of stories te implementeren. Ik doe ook altijd mijn best om vragen te stellen wanneer ik iets niet begrijp omdat ik de zaken ook altijd wel wil begrijpen! 
    Ik besef heel goed dat er heel wat zaken zijn die ik nog niet weet en ik doe ook actief mijn best om dit gat dicht te werken. Dit is wel een vlak waar ik soms wat meer begeleiding zou kunnen gebruiken van iemand meer ervaren die samen met mij prioriteiten kan stellen aan welke zaken ik eerst moet aanpakken. Ik leer graag nieuwe dingen maar de prioriteiten juist stellen is niet altijd even gemakkelijk voor mij.

* **Kennis op doen**

    Ik ben heel actief bezig met kennis op doen in mijn vrije tijd. Ik zou graag goed worden in wat ik doe en ik weet dat ik hiervoor veel in te halen heb. Dit motiveert mij ook wel om nieuwe dingen bij te leren.
    Enkele voorbeelden:

    **Typen:**
    Sinds mijn vorig gesprek met Darek (juli 2017) heb ik besloten blind te leren typen. Dit omdat ik vind dat dit een skill is die ik zeker moet bezitten als ik succesvol software developer wil zijn. Ons keyboard is hoe we met de computer communiceren dus ik vond dat ik hier beter gebruik van moest leren maken. Ik heb hiervoor bijna elke avond oefeningen gedaan op typing.com. 

    **Java:**
    Meerdere weken geleerd aan mijn OCA certificaat. Hoewel ik het niet eens ben met de manier van ondervraging voor het examen heb ik toch heel wat dingen bijgeleerd tijdens het leren voor dit certificaat.

    **Docker:**
    Sinds mijn deelname aan de devops-sandbox in mei ben ik zeer geinteresseerd in docker. Ik heb het geluk gehad om hiermee te kunnen experimenteren tijdens de hip-sprint van Q3. Ook savonds prul ik hier regelmatig mee.

    **Maven:**
    Na mijn recente pair-sessies met Stijn heb ik enorm veel bij geleerd over Maven. Ik kende dit hier voor nog niet en heb mijn best gedaan om de kennis die ik heb opgedaan tijdens die dagen zo goed mogelijk te documenteren.

    **Angular:**
    Ik heb een Udemy cursus over angular aangeschaft (Angular4, the complete guide door Maximilian Swarzmuller). Ik probeer deze cursus te volgen op de trein heen en weer Brussel en ook hier een naslagwerk voor mezelf te maken. Als aanvulling heb ik een persoonlijk projectje uitgewerkt waar ik vooral tijdens de softwaresandboxes op donderdag aan werk.

    **Front-end:**
    Ik heb mij ingeschreven voor een google scholarschip op Udacity voor web development en heb dit ook gekregen. Vanaf 6/11/2017 kan ik hierdoor hun cursus volgen over Html, Css en Javascript. Dit omdat ik wel heel basis met deze talen kan werken maar hier graag meer kennis over zou krijgen.

    **Spring:**
    Ik ben ingeschreven voor een spring cursus eind november.

* **Kennis delen**

    Ik weet niet hoe dit door het team wordt gezien maar ik probeer altijd mijn best te doen om de kennis die ik opdoe ook te delen met anderen. Zo heb ik onder andere al onze bevindingen van vorige hipspring uitvoerig gedocumenteerd en dit ook met het team gedeeld. Verder ben ik ook bezig mijn eigen samenvattingen te maken over de zaken die ik leer en ik plan deze ook te delen met het team. 

    Ook tijdens het implementeren van stories probeer ik de technische documentatie van het team mee up to date te houden. Zo heb ik onder andere ons domein model aangepast toen prestaties werden toegevoegd aan timesheets alsook de acceptatiecriteria voor diezelfde story aangepast wanneer bleek dat de interne vdab standaarden veranderd waren.

    Behalve documenteren probeer ik ook altijd de context van de storie waarop ik werk aan een nieuwe pair uit te leggen. Liefst aan het whiteboard omdat ik hier een grote fan van ben (waarschijnlijk omdat ik zelf alles visueel moet zien om dingen beter te begrijpen).


### 2. Werkwijze

* **Agile way of working**

    Ik probeer hier zo goed mogelijk aan mee te werken. Ik ben zelf ook van mening dat we hier heel wat kunnen verbeteren als team. Ik vind het hier wel soms moeilijk om te weten wat ik als impact kan hebben en hoe ik dingen mee kan helpen verbeteren. Door mijn beperkte ervaring weet ik enkel hoe dit idealiter er zou uit zien. Dit is ook mijn eerste project ervaring dus ik weet niet altijd of het normaal is dat sommige dingen wat afwijken van het ideale scenario of dat we hier aan moeten werken.

    Ik denk wel dat ik hier altijd aan probeer deel te nemen als het gaat over discussies om zaken te verbereren.

    Ook tijdens retros en standups probeer ik te vertellen wat ik denk en toch actief mee te werken aan verbetering. Als verbeterpuntje denk ik dat ik soms wat meer moet terug keren naar de bigger picture om zo op de scrum een beter beeld te geven van wat ik net de dag ervoor gedaan heb. Ik verlies dit soms omdat ik me de hele tijd aan het focussen ben ook de details. Consequenter gebruik maken van takenlijstjes zou mij hier ook kunnen helpen denk ik.

* **Pairing**

    Ik denk dat ik hier nog veel kan verbeteren. Deels door de weinige ervaring die ik hier heb als soms ook door de aard van mijn pair vind ik dat dit niet altijd verloopt zoals ik zou willen. Ik merk dat pairen binnen het team al heel snel wordt gezien als met twee achter 1 pc zitten ipv te werken met een driver en navigator. Ik heb voor mijzelf ondertussen als actiepuntje gesteld dat ik voor elke sessie met mijn pair de "regels" van ons pairen met hem/haar bespreek.

    Ik denk dat ik tijdens de pair sessies afhankelijk van mijn pair vooral de driver rol inneem. Ik ga vanuit mijzelf vooral pas navigaten als ik mij confortabel voel in de materie of tegen over mijn pair. Zo zal ik naast andere juniors eerder een navigater rol opnemen.

* **Tdd**

    Hoewel ik hier op probeer te letten merk ik dat ik dit sneller uit het oog verlies dan dat ik zou willen. Ik zou hier terug meer op willen focussen. Gelukkig heb ik soms pairs die mij hier actief op doen letten!

* **Vlotheid met intellij**

    Aangezien dit onze tool voor dagelijks gebruik is vind ik het heel belangrijk om hier optimaal gebruik van te leren maken! Ik probeer actief telkens meer en mee schortcuts te leren kennen zodat ik steeds vlotter kan omgaan met de IDE. Dit lukt naar mijn eigen mening al zeer goed als lijkt dit soms wat minder vlot te gaan omdat ik dit doe in combinatie met qwerty te typpen en daar gaat het soms nog wat stroever dan ik wil maar dit betert elke dag.

* **Typen**

    Sinds mijn gesprek met Darek kan ik ondertussen blind typen op qwerty. Ik voel me er ondertussen ook comfortabel genoeg ik om ook op het werk een qwerty toetsenbord te gebruiken. Ik denk dat mijn vlotheid van typen nu alleen nog kan verbeteren door het actief te gebruiken. 

    Verder ben ik nog op zoek naar een vlotte manier om heel mijn pc te switchen tussen azerty en qwerty zodat dit vlot kan gebeuren tijdens het pairen en dat mijn pair niet gedwongen wordt qwerty te typen.

### 3. Team

* **Team meetings**

    Tijdens team meetings probeer ik actief mee naar oplossingen te zoeken, deel te nemen in discussies en vragen te stellen indien ik iets niet begrijp. Ik ben op dat vlak redelijk mondig en schrik er ook niet van terug om mij te laten horen tijdens dit soort meetings. Ik vind dat iedereen dit zou moeten kunnen binnen de veilige omgeving van ons team.


* **Feedback**

    Dit is een punt waar ik voor mijzelf enorm aan probeer te werken. Zowel het vragen voor feedback als het geven ervan. Ik denk ik dat ik dit regelmatig doe en er zeker ook niet bang van ben. Toch vind ik dat ik hier nog meer zou op moeten letten. Dit zou ik graag voor mijzelf verbeteren. Ik geef wel feedback maar ik merk nog steeds dat ik de neiging heb om confrontaties te vermijden. Ook hier wil ik aan werken want ik weet dat dit voor mijzelf vaak een bron voor opgekropte frustraties is.

* **Open staan voor andere meningen**

    Ik denk dat ik altijd voor andere meningen open sta. Zelfs als ikzelf een andere mening heb zal ik altijd de mening van de andere partij proberen te begrijpen en deze te overwegen.

### 4. Motivatie

Ik vind van mijzelf dat ik heel gemotiveerd ben en daardoor ook bereid ben om heel veel dingen na de uren bij te leren. Ik sta ook altijd open om nieuwe dingen bij te leren. Dit is vanuit mijn natuur zo maar nu nog extra omdat ik besef dat ik nog enorm veel heb om bij te leren.

### 5. Verbeterpunten

  * Probeer beter op de hoogte te zijn van interne cursussen en probeer deze meer te volgen ipv alles savonds thuis te willen doen.

  * Leren confrontaties aan te gaan met mensen. Dit niet doen leidt tot opgekropte gevoelens  bij mijzelf wat uiteindelijk leidt tot frustraties.

  * Blijven letten op feedback geven en vragen

    Verder had ik op dit vlak vooral graag de mening van anderen gehoord. Hoe mijn teamleden vinden dat ik mij best kan verbeteren. Zowel op persoonlijk vlak, als developer als op teamvlak.

### 6. Evaluatie binnen de vdab

Toen ik begon binnen de vdab was alles zo nieuw voor mij dat het even heeft geduurd voordat ik mijn plek in dit alles wat gevonden had. Dit heeft er volgens mij voor gezorgd dat mijn start in het team Leuven niet zo super was als ik zelf wou. Ik merkte dat ik hier minder initiatief durfde nemen dan normaal. Ik denk dat ik pas echt ben beginnen ontplooien toen ik terug naar Brussel ging. Hier heb ik ook meer het gevoel van ondersteuning wanneer ik dit nodig heb waar ik in Leuven minder snel voor hulp durfde vragen op momenten dat ik het nodig had. In het duidelijke team durf ik ook veel meer initiatief te nemen en te zeggen wanneer ik dingen niet begrijp. Hoewel ik hier altijd over team Leuven en team Brussel spreek hoeft dit voor mij zeker niet de oorzaak te zijn. Ik denk eerder dat ik wat tijd nodig heb gehad om gewoon te worden aan dit alles.

### 7. Toekomst

Ik ben best wel ambiteus. Niet persee in de zin van een hoge functie na te streven maar eerder in de zin van goed zijn in wat ik doe. Ik haal veel voldoening uit dingen goed te doen dus ik probeer hier continu in te verbeteren. Dit verhoogt ook mijn motivatie om bij te leren en dingen te begrijpen.


## Result areas

**1) Het gepast gebruiken van de bestaande/uitgestippelde architectuur teneinde een kader voor de ontwikkeling te bieden.**

Ik denk dat ik redelijk goed mee ben in het bestaande domein voor PVC (met uitzondering momenteel  van de laatste wijzigingen aangezien ik hier geen deel aan genomen heb). Ik probeer ook altijd deel te nemen aan discussies die over het modelleren van het domein gaan en hier vragen te stellen wanneer dingen niet duidelijk zijn. 

Score: **3**

**2) Het verder uitwerken van de deelprocessen op basis van de functionele analyse.**

Ik denk dat dit redelijk vlot lukt. Ik probeer nieuwe deelprocessen uit te tekenen op mijn schema van onze domein lagen. Soms mis ik hier nog zaken omdat ik wat achterligende werkingen van de applicatie niet altijd ken maar hier kan mijn pair mij altijd mee helpen.

Score: **3**

**3) Technisch ontwerpen van een deelproces rekening houdend met het globale technische ontwerp in samenwerking met de gegevensbeheerder en (pair) technisch designer teneinde te voldoen aan de vereisten in functie van kostprijsberekening, performantie en beheersbaarheid/onderhoudbaarheid**

Ik denk dat ik momenteel vooral nadenk of rekening houdt met hoe het deelproces zich binnen het grotere geheel bevat en of dit gemakkelijk uitbreidbaar is of niet. Als het over performantie gaat moet ik momenteel nog bij mijn seniors ten raadde gaan. 

Score: **...**

**4) Samen met een (pair) technisch designer, : het beschrijven, plannen en organiseren van technische testen teneinde een concreet testplan op te stellen.**

Ik probeer altijd bij een implementatie op te sommen wat er precies allemaal moet afgetest worden. Dit liefst in een TDD manier maar zoals ik reeds vermeld heb kan het soms wel eens gebeuren dat ik te enthousiast aan de implementatie begin zonder mijn test op voorhand te schrijven. Gelukkig heb ik meestal oplettende pairs die mij hierop wijzen.

Score: **...**

**5) In samenwerking met een (pair) technisch designer de gebruiker begeleiden bij de integratietesten teneinde een vlotte implementatie te garanderen.**

Ik heb nog geen enkele story geimplementeerd waarbij ik een proxy heb moeten begeleiden in het testen.

Score: **...**

**6) Verzorgen van technische documentatie teneinde het ontwikkelde model verder te ondersteunen.**

We hebben binnen het team de afspraak om ons model up to date te houden. Ook ik werk hier actief aan mee wanneer ik aanpassingen maak in de code die impact op ons model hebben. B.V. de story over prestaties toevoegen. Hier voor heb ik het domeinmodel op de confluence pagina aanepast alsook in samenspaak met Michael aanpassinen gemaakt aan de acceptatiecriteria van de story. 
Verder heb ik bv ook een uitgebreide documentatie gemaakt over mijn bevindingen gedurende de vorige hip-sprint.

Score: **3**

**7) Bijwerken en onderhouden van de vakkennis en de technische vaardigheden teneinde de eigen vakkennis te maximaliseren en deze optimaal binnen de organisatie toe te passen.**

Zoals in mijn persoonlijke inbreng beschreven, besteed ik zeer veel tijd thuis aan het bij leren van nieuwe dingen zodat deze kennis mij verder kan helpen in mijn job.

Score: **3**



## Competenties
**1) Analyseren - Niveau 2**

*Door zich een kritisch en rationeel oordeel te vormen over de beschikbare informatie en door het essentiële van het bijkomstige te onderscheiden, inzicht krijgen in oorzaak en gevolg.
LEGT VERBANDEN EN ZIET OORZAKEN*

Ik denk dat ik redelijk goed verbanden leg binnen mijn kennis en met zaken die ik net geleerd heb. Het is echter niet altijd even gemakkelijk om overal voldoende kennis over te hebben gezien de vele technologien die (gedurende de vele jaren) op de vdab gebruikt worden.

Score: **...**

**2) Integreren - Niveau 1**

*Via het leggen van relevante verbanden diverse gegevens op een synthetische manier integreren in een coherent geheel, alternatieven naar voor brengen en deze synthese en alternatieven verder uitwerken in een waardevolle en sluitende conclusie.
TREKT LOGISCHE CONCLUSIES*

Score: **...**

**3) Werk structureren - Niveau 2**

*Structuur aanbrengen in taken door deze op een consequente manier af te werken binnen de gegeven tijd.
PRIORETISEERT TAKEN*

 Structuur aanbrengen in mijn taken doe ik door todo-lijstjes te maken aan het begin van elke story en deze ook goed op te volgen. Dit helpt mij enorm. Het afwerken van tijden binnen de gegeven tijd bekijk ik eerder vanuit het standpunt van stories af te werken binnen de sprint. Als ik dan terug kijk naar de laatste stories waaraan ik mee heb gewerkt, lukt dit niet altijd. Niet omdat er niet aan wordt voort gewerkt maar eerder omdat er vanuit de analyse in het midden van de story plots grote veranderingen aankwamen. 

Score: **...**

**4)Oplossingsgericht werken - Niveau 2**

*Onverwachte situaties opvangen en beheersen.
LOST CONCRETE PROBLEMEN AUTONOOM OP*

In het algemeen ben ik redelijk goed in het opvangen van onverwacht werk. Mijn vorige job bestond uit bijna niets anders. Als ik dit in het licht van de vdab bekijk denk ik dat ik nog wat moet groeien binnen hun landschap om zo maar elk probleem autonoom uit te werken. Ik denk dat ik momenteel nog niet lang genoeg op het project zit om voldoende kennis hiervoor te hebben maar ik ben er zeker van dat wanneer ik deze kennis wel heb, dit allemaal goed zal lopen.

Score: **...**

**5) Samenwerken - Niveau 1**

*Groepsgeest creëren en bevorderen.
WERKT CONSTRUCTIEF MEE IN HET TEAM*

Ik vind van mijzelf dat ik hier heel actief mee bezig ben. Ik neem actief aan alle discussies en gesprekken en probeer ook aan alle activiteiten buiten de uren deel te nemen. Verder denk ik ook dat er niemand op het team is waar ik niet mee overweg kan. Uit mijn insight profiel is ook gebleken dat ik het goed van de groep zeer hoog inschat en dus eerder voor het team zal kiezen ipv voor mijzelf.

Score: **4**

**6) Flexibiliteit tonen - Niveau 1**

*Een flexibele houding aannemen ten aanzien van en inspelen op veranderende omstandigheden en een diversiteit in situaties.
PAST ZICH AAN INDIEN DE SITUATIE DAT VEREIST*

Ik denk dat ik momenteel een flexibele attitude heb. Ik sta voor alles open en heb ondertussen al mee vac werk als devops gedaan. Soms kan het lijken alsof ik liever geen nieuwe dingen doe maar dit is eerder mijn eigen onzekerheid die mij soms parten speelt. Ik wil gerust alles doen wat er mij gevraagd wordt maar ik wil ook weten dat ik de kennis/capaciteit heb om die dingen tot een goed einde te brengen. Zo heb ik mij heel lang geen kandidaat voor devops gesteld omdat het doel van de dedicated devopser was om Stijn wat te ontlasten. Ik vond dat als ik dan zijn pair zou zijn dat ik hem eerder zou vertragen door mijn beperkte kennis over devops ipv hem te helpen. Nudat Stijn heeft laten weten dat hij wat meer tijd heeft heb ik mij dan ook kandidaat gesteld en ondertussen hier al zeer veel over bijgeleerd.

Score: **3**

**7) Nauwkeurig werken - Niveau 2**

*Zaken tot in de details uitwerken en correct uitvoeren, rigoureus en nauwkeurig zijn.
LEVERT CORRECT EN KWALITATIEF WERK*

Ik probeer aan het begin van een story een takenlijstje te maken en dit tijdens de story ook up to date te houden/aan te vullen zodat ik zeker niets vergeet. Ik denk dat ik bij de meeste stories heel nauwkeurig ben. Zelf wat perfectionistisch zijn help hier natuurlijk bij. Ik denk dat ik soms wel moet opletten om niet ge-side-tracked to worden door een grote refactoring die in het midden van een story moet gebeuren. 

Score: **3**

**8) Authentiek zijn**

*Bouwen van vertrouwen door consistent te handelen in principes, waarden en gedrag. Een open geest en houding aannemen ten aanzien van andere ideeën, meningen, opinies en mensen.*

Over mijn consistent handelen kan ik niet veel zeggen. Ik vermoed dat dit andere mensen zullen moeten zijn die eventuele inconsistentie zullen moeten opmerken indien die aanwezig is. 
Wel geloof ik dat ik iemand ben die open staat voor alles, alsook andere mensen hun ideeen en meningen. Ik zal altijd naar andere mensen hun mening luisteren en deze ook overwegen. 

Score: **4**

**9) Engagement tonen**

*Verantwoordelijkheid opnemen voor het behalen van objectieven. Verbintenissen nakomen.*

Ik vind van mijzelf dat ik iemand ben die altijd doet wat hij beloofd. Als ik zeg dat ik iets zal klaar hebben zal ik dit ook doen (daarom dat ik bijvoorbeeld heel deze voorbereiding schrijf op mijn vrije dag).
Ik toon ook zeker engagement. Toen Seppe mij vroeg om mee een KSA te organiseren heb ik hier ook veel tijd en werk in gestoken om dit tot een goed einde te brengen. Ik kan niet tegen half uitgevoerd werk. Hetzelfde geldt voor de sollicitaties voor de Cegekaschool2. Ik heb mij altijd goed voorbereid op de gesprekken zodat ik deze kwalitatief kon voeren. Ik had zelfs samen met de andere twee recruters een hele lijst vragen en themas voorbereid als soort van leidraad. 

Score: **4**



## Objectives
#### 1) NPS > 35 %

1. geen bijdrage
2. minstens een initiatief
3. 2 initiatieven
4. 2 initiatieven met aantoonbaar resultaat
5. 2 initiatieven met minstens 1 groot resultaat

    score: **3**

    Als ik NPS interpreteer als initiatieven om bij te dragen aan een positieve cultuur binnen ASF dan verdien ik volgens mijzelf een score van 3 op dit objective. 

    Ik denk aan twee initiatieven waaraan ik heb meegewerkt:

    1) Het organiseren van de Knowlede Sharing Afternoon van 1/6/2017. Deze KSA meeting was gericht op het introduceren van verschillende energisers en diverse alternatieve meetingvormen. Het hoofddoel was om mensen te doen nadenken hoe ook zij binnen hun team gebruik zouden kunnen maken van alternatieve werkvormen om hun doelen te berijken.

    2) Sinds enkele weken ben ik actief aan het proberen om het software-sandboxen ook op andere dagen te promoten. Tot voor kort werden deze sandboxen alternerend op dinsdag en woensdag georganiseerd. Dit zijn dagen dat ikzelf en nog heel wat andere mensen niet kunnen. Aangezien het ons vrij staat om zelf initiatieven te nemen probeer ik nu sinds enkele weken sandboxsessies op donderdag te organiseren. Als nog wat mensen een sessie doen op andere dagen kunnen we zo hopelijk binnenkort komen tot weken waarop er elke avond een sessie plaats vind en kunnen er dan zo meer mensen deel nemem op momenten die voor hen passen! 

    Beide initiatieven zijn volgens mij moeilijk meetbaar, vandaar de score van 3.

#### 2) Cultuurdrager

Actieve cultuurdrager rondom ‘ownership’, ‘elkaar aanspreken’, ‘consultancy / klant’, ‘omdenken’.
1. geen bijdrage
2. minstens een initiatief
3. 2 initiatieven
4. 2 initiatieven met aantoonbaar resultaat
5. 2 initiatieven met minstens 1 groot resultaat


    Score: **2**

    Dit jaar heb ik mee de sollicitatie gesprekken voor CegekaSchool 2 mogen doen. Tijdens deze gesprekken is het heel belangrijk om te kaderen wat de cultuur binnen ASF is, wat onze waarden en normen zijn, hoe wij werken. Dit zodat de kandidaten ook op voorhand weten hoe het er aan toe gaat binnen Cegeka en zodat zij zelf een oordeel kunnen maken of zij hier zouden passen of niet. 
    Tijdens mijn 14 individuele gesprekken en 2 groepssollicitaties heb ik toch heel wat mensen kunnen uitleggen hoe wij binnen Cegeka werken.

    Verder probeer ik ook actief berichten van Cegeka te delen op media zoals facebook en LinkedIn.

#### 3) Kennis opbouw

Het behalen van het Certificaat van Java of .Net.
1. niet gedaan
2. onder de 60%
3. tussen 60% en 70%
4. tussen 70% en 80%
5. minstens 80%


    score: **5**

    Ik had een score van 82% bij het behalen van mijn OCA certificaat.
    Als ik de doelstelling zelf even mag bespreken leek het mij initieel een zeer logische keuze om als doelstelling te stellen. Wij cegekaschoolers hebben geen diploma om iets van technische kennis aan te tonen. Tijdens het studeren heb ik veel gevloekt op de manier van ondervragen die gehanteerd werd door de examenmakekers. Uiteindelijk ben ik toch heel tevreden dat ik het gedaan heb. Ik heb veel bijgeleerd en dat is voor mij het voornaamste.

#### 4) Bijdragen aan het succesvol opleveren van projecten :

1. geen bijdrage geleverd
2. aan 1 van opgestelde criteria voldaan
3. aan 2  van opgestelde criteria voldaan
4. aan min. 3 van opgestelde criteria voldaan
5. aan meer dan 3 van de opgestelde criteria voldaan

    Dit objective moest volgens Seppe verwijderd zijn en vervangen worden door objective 5 hieronder.

#### 5) Zelfreflectie

Het bijhouden van een log over gebeurtenissen en hoe dit invloed had op jezelf 
1. geen dagboek 
2. 1 log per maand 
3. 2 logs per maand 
4. 3 logs per maand 
5. Elke week een log

    Score: **5**

    Sinds mijn gesprek met Seppe waarin dit objective is gezet heb ik een dagboek bijgehouden waarvan ik de inhoud zelf mocht invullen. Initieel ben ik begonnen met elke dag bij te houden of ik ergens een uitgesproken gevoel had beleefd (frustratie, geluk, ...) en ik probeerde hiervoor dan ook altijd een verklaring er bij te bedenken. Wekelijks evalueerde ik de gevoelens die ik die week had opgeschreven samen met hun bijbehordende redenen en probeerde ik verbeterpunten te maken. Dit leidde week na weer tot wat puntjes waar ik op kon werken. Na enkele maanden merkte ik dat heel veel van mijn frustraties kwamen van een gebrek aan feedback geven. Ik zat meestal met een gevoel dat ik niet naar buiten gecomuniceerd kreeg, dit opkropte, zaken verbeterde niet en zo ontstonden er frustraties. Ik heb toen dan ook besloten om de inhoud van mijn dagboek aan te passen. Ik zou elke keer dat ik succesvol/niet succesvol feedback had gegeven dit noteren, samen met de situatie waarin het gebeurde alsook mogelijke verbeterpuntjes. Ook dit leidde tot een aantal conclusies elke week die ik kon gebruiken om op te werken of om rekening mee te houden. Mijn aantal entries per week zijn hierdoor wel wat gezakt omdat ik echt enkel de goede of echt slechte situaties bekeek. Toch heb ik dit kunnen volhouden met minstens 1 entry per week (behalve tijdens mijn vacanties, toen heb ik dit even los gelaten). Als conclusie denk ik dat dit dagboek mij fel heeft geholpen in het identificeren waar mijn frustraties vandaag komen als ik die heb alsook met het actief proberen meer en betere feedback te geven/vragen. Hoewel ik vind dat ik hier zelf al heel erg in gegroeid ben zou ik hier toch nog graag verder op werken omdat ik feedback balangrijk vind en besef dat ik mijzelf hierin nog steeds kan verbeteren!

